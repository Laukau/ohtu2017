Retrospektiivitekniikka Start, Stop, Continue, More of, Less of Wheel kestää 10-25 minuuttia ryhmän koosta riippuen. Siinä tiimin jäsenet pohtivat viittä eri kategoriaa edustavia kysymyksiä: Mitä sellaista tulisi alkaa tehdä, mitä emme ehkä ole vielä tehneet? Minkä tekeminen pitäisi lopettaa? Mikä toimii siten, että sitä tulisi jatkaa? Mitä pitäisi tehdä enemmän ja mitä vähemmän?. Paperille piirretään ympyrä, joka jaetaan viiteen näitä aiheita vastaavaan osaan, minkä jälkeen tiimin jäsenet kirjoittavat kommenttinsa postit-lapuuille, jotka kiinnitetään oikean kategorian kohdalle. 

Tekniikka Glad, Sad, Mad voi kestää puolestaan jopa tunnin ja siinä jokainen tiimin jäsen listaa sprintin aikana tehdyt huomiot ja jakaa ne kolmeen kategoriaan: positiivisiin, negatiivisiin ja valituksenaiheisiin. Sen jälkeen osallistujat äänestävät keskustelunaiheista ja ne käydään läpi siten, että eniten ääniä saanut aihe käsitellään ensin. Näin jatketaan kunnes kaikki asiat on käsitelty tai aika loppuu. 
